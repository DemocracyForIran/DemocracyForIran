# اهداف
این گروه با هدف اولیه‌ی همکاری برای نوشتن پیش‌نویس قانون‌اساسی و برنامه‌ی دولت انتقالی تشکیل شده است. ما معتقدیم با استفاده‌ی درست از ابزارها و روش‌های متن باز (Open Source)، می‌توان از توانایی افراد متخصص استفاده کرده و با شفافیت متن‌هایی از این دست را تولید نمود.

در صورت شکل گیری گروهی فعال، می‌توان حوزه‌ی فعالیت را توسعه داده، یا در صورت صلاحدید، بعضی از اهداف اولیه را از برنامه خارج کنیم.

# شاخه‌های اصلی فعالیت
1. تنظیم پیش‌نویس قانون اساسی ایران بعد از فروپاشی حکومت اسلامی
1. تنظیم برنامه‌ی دولت انتقالی (شامل اختیارات، وظایف، نحوه‌ی تشکیل، مهلت لازم برای تشکیل دولت)
1. فعالیت‌های لازم برای توسعه و هماهنگی این گروه (توضیح علت تشکیل گروه، توسعه برای یافتن افراد جدید، تلاش برای استفاده از نظرات متخصصین رشته‌های مرتبط، به‌روز رسانی متن‌های گروه، از جمله همین متن)

# چرا فکر می‌کنیم این کار لازم است؟
در صحبت با دوستان، مرتبا سوال‌هایی از این دست شنیده می‌شود:
1. در صورت سقوط حکومت اسلامی، چه کسی جایگزین خواهد شد؟
1. از کجا بدانیم که دیکتاتوری دیگری شکل نخواهد گرفت؟

ما امیدواریم که بتوانیم در حد امکان پاسخ‌هایی واقع بینانه به این نگرانی‌ها ایجاد کنیم:

در صورتی که پیش‌نویسی از قانون اساسی وجود داشته باشد که تا حدود زیادی مورد اجماع اکثریت جامعه باشد (پاسخ به بعضی پیچیدگی‌ها در ادامه‌ی متن)، مردم می‌توانند از افراد احتمالی بخواهند در قبال این قانون اعلام موضوع نمایند. پس از این اعلام موضع، در صورت پذیرش مسوولیت پس از انقلاب، تغییر رویه از سوی ایشان بسیار سخت‌تر خواهد بود و مردم می‌توانند سریع‌تر و مستدل‌تر به آن واکنش نشان دهند.

در همین راستا، تدوین پیش‌نویسی از برنامه‌ی دولت انتقالی هم می‌تواند شفافیت بیشتری ایجاد کرده و از احتمال ایجاد دیکتاتوری دیگری بکاهد.

# آیا ما تخصص لازم برای تنظیم این متن‌ها را داریم؟
هنوز نه. تلاش خواهیم کرد به متخصصین دسترسی پیدا کرده و از دانش ایشان در تنظیم این متون استفاده نماییم.
شایان ذکر است که امکان استفاده از متخصصین علوم اجتماعی و سیاسی غیر ایرانی هم وجود دارد.

# چگونه می‌توانیم به این حرکت بپیوندیم؟
1. هر فرد می‌تواند با ثبت‌نام در سایت گیت‌هاب، در این حرکت همکاری نماید:
   1. با ثبت [issue](https://github.com/DemocracyForIran/DemocracyForIran/issues) می‌توانید پیشنهاد یک تغییر را بدهید. یا با نظر دادن روی issue های موجود، به ادامه‌ی بحث کمک کنید
   1. مستقیما روی متن‌های نوشته شده تغییر دهید. این تغییر به صورت یک شاخه‌ی جدید ثبت می‌شود که اعضای گروه می‌توانند آن را به شاخه‌ی اصلی اعمال کنند.
1. در صورتی که مهندس نرم‌افزار هستید، کمک کنید تا راه‌هایی برای مشارکت همه در این حرکت پیدا شود. این کمک می‌تواند شامل: پیشنهاد سایت‌هایی که برای عموم قابل استفاده‌تر هستند، کمک به ایجاد یک راهنما (متنی یا تصویری) برای یادگیری استفاده از گیت‌هاب و هر گونه فعالیت مشابه
1. معرفی این حرکت به دیگران و کمک به شروع فعالیت آن‌ها
1. تلاش برای شناسایی متخصصین و استفاده از نظرات آن‌ها
1. تلاش برای شناسایی متن‌های مرتبط، لینک به آن متن‌ها، و استفاده از آنها برای بهبود متن‌های اصلی
1. تلاش برای گزارش فعالیت‌های مخرب یا توهین‌آمیز و مشابه آن

نیازی نیست در همه‌ی این فعالیت‌ها مشارکت‌نماییم. کافی است از کمترین کار ممکن شروع کنیم. هر گونه کمک به چنین فعالیتی می‌تواند به گسترش آن کمک نماید.

# آیا از نتیجه بخش بودن این حرکت اطمینان داریم؟
خیر، اما:

به راه بادیه رفتن به از نشستن باطل ....... وگر مراد نیابم به قدر وسع بکوشم
